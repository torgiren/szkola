Na jednym z klombów w centrum Wilna, będącym pod opieką pracowników zieleni miejskiej, pojawiły się zielone rośliny. Ku zdumieniu wszystkich okazało się, że są to konopie indyjskie - surowiec do produkcji marihuany i haszyszu.
Na Litwie uprawa bez zezwolenia wszelkich rodzajów konopi jest nielegalna.

Botanik z uniwersytetu w Wilnie Jonas Remigijus Naujalis powiedział, że nasiona zakazanej rośliny mogły trafić na klomb przypadkowo, wraz z ziemią. Agencja BNS nie podała, jaką powierzchnię zajmowała nielegalna plantacja.